{"id":0,"code":"5834907.html","title":"第六百五十五章 局中局","latest_chapter_name":"正文 后记","xiao_shuo_code":"8378","content":"\u003cbr/\u003e\u003cbr/\u003e    ●一\u003cbr/\u003e\u003cbr/\u003e     庄暴见孟子，曰：“暴见于王，王语暴以好乐，暴未有以对也。”曰：“好乐何如？”孟子曰：“王之好乐甚，则齐国其庶几乎！”\u003cbr/\u003e\u003cbr/\u003e     他日见于王曰：“王尝语庄子以好乐，有诸？”王变乎色，曰：“寡人非能好先王之乐也，直好世俗之乐耳。”曰：“王之好乐甚，则齐其庶几乎！今之乐犹古之乐也。”曰：“可得闻与？”曰：“独乐乐，与人乐乐，孰乐？”曰：“不若与人。”曰：“与少乐乐，与众乐乐，孰乐？”曰：“不若与众。”\u003cbr/\u003e\u003cbr/\u003e     “臣请为王言乐：今王鼓乐于此，百姓闻王钟鼓之声，管钥之音，举疾首蹙頞而相告曰：‘吾王之好鼓乐，夫何使我至于此极也？父子不相见，兄弟妻子离散。’今王田猎于此，百姓闻王车马之音，见羽旄之美，举疾首蹙頞而相告曰：‘吾王之好田猎，夫何使我至于此极也？父子不相见，兄弟妻子离散。’此无他，不与民同乐也。\u003cbr/\u003e\u003cbr/\u003e     今王鼓乐于此，百姓闻王钟鼓之声，管钥之音，举欣欣然有喜色而相告曰：‘吾王庶几无疾病与？何以能鼓乐也？’今王田猎于此，百姓闻王车马之音，见羽旄之美，举欣欣然有喜色而相告曰‘吾王庶几无疾病与？何以能田猎也？’此无他，与民同乐也。今王与百姓同乐，则王矣。”\u003cbr/\u003e\u003cbr/\u003e     ●二\u003cbr/\u003e\u003cbr/\u003e     齐宣王问曰：“文王之囿方七十里，有诸？”孟子对曰：“于传有之。”曰：“若是其大乎？”曰：“民犹以为小也。”曰：“寡人之囿方四十里，民犹以为大，何也？”曰：“文王之囿方七十里，刍荛者往焉，雉兔者往焉，与民同之。民以为小，不亦宜乎？臣始至于境，问国之大禁，然后敢入。臣闻郊关之内有囿方四十里，杀其麋鹿者如杀人之罪。则是方四十里，为阱于国中。民以为大，不亦宜乎？”\u003cbr/\u003e\u003cbr/\u003e     ●三\u003cbr/\u003e\u003cbr/\u003e     齐宣王问曰：“交邻国有道乎？”\u003cbr/\u003e\u003cbr/\u003e     孟子对曰：“有。惟仁者为能以大事小，是故汤事葛，文王事昆夷；惟智者为能以小事大，故大王事獯鬻，句践事吴。以大事小者，乐天者也；以小事大者，畏天者也。乐天者保天下，畏天者保其国。诗云：‘畏天之威，于时保之。’”\u003cbr/\u003e\u003cbr/\u003e     王曰：“大哉言矣！寡人有疾，寡人好勇。”\u003cbr/\u003e\u003cbr/\u003e     对曰：“王请无好小勇。夫抚剑疾视曰，‘彼恶敢当我哉’！此匹夫之勇，敌一人者也。王请大之！诗云：‘王赫斯怒，爰整其旅，以遏徂莒，以笃周祜，以对于天下。’此文王之勇也。文王一怒而安天下之民。书曰：‘天降下民，作之君，作之师。惟曰其助上帝，宠之四方。有罪无罪，惟我在，天下曷敢有越厥志？’一人衡行于天下，武王耻之。此武王之勇也。而武王亦一怒而安天下之民。今王亦一怒而安天下之民，民惟恐王之不好勇也。”\u003cbr/\u003e\u003cbr/\u003e     ●四\u003cbr/\u003e\u003cbr/\u003e     齐宣王见孟子于雪宫。王曰：“贤者亦有此乐乎？”\u003cbr/\u003e\u003cbr/\u003e     孟子对曰：“有。人不得，则非其上矣。不得而非其上者，非也；为民上而不与民同乐者，亦非也。乐民之乐者，民亦乐其乐；忧民之忧者，民亦忧其忧。乐以天下，忧以天下，然而不王者，未之有也。昔者齐景公问于晏子曰：‘吾欲观于转附、朝舞，遵海而南，放于琅邪。吾何修而可以比于先王观也？’晏子对曰：‘善哉问也！天子适诸侯曰巡狩，巡狩者巡所守也；诸侯朝于天子曰述职，述职者述所职也。无非事者。春省耕而补不足，秋省敛而助不给。夏谚曰：“吾王不游，吾何以休？吾王不豫，吾何以助？一游一豫，为诸侯度。”今也不然：师行而粮食，饥者弗食，劳者弗息。睊睊胥谗，民乃作慝。方命虐民，饮食若流。流连荒亡，为诸侯忧。从流下而忘反谓之流，从流上而忘反谓之连，从兽无厌谓之荒，乐酒无厌谓之亡。先王无流连之乐，荒亡之行。惟君所行也。’景公说，大戒于国，出舍于郊。于是始兴发补不足。召大师曰：‘为我作君臣相说之乐！’盖征招角招是也。其诗曰：‘畜君何尤？’畜君者，好君也。”\u003cbr/\u003e\u003cbr/\u003e     ●五\u003cbr/\u003e\u003cbr/\u003e     齐宣王问曰：“人皆谓我毁明堂。毁诸？已乎？”\u003cbr/\u003e\u003cbr/\u003e     孟子对曰：“夫明堂者，王者之堂也。王欲行王政，则勿毁之矣。”王曰：“王政可得闻与？”\u003cbr/\u003e\u003cbr/\u003e     对曰：“昔者文王之治岐也，耕者九一，仕者世禄，关市讥而不征，泽梁无禁，罪人不孥。老而无妻曰鳏。老而无夫曰寡。老而无子曰独。幼而无父曰孤。此四者，天下之穷民而无告者。文王发政施仁，必先斯四者。诗云：‘哿矣富人，哀此茕独。’”王曰：“善哉言乎！”\u003cbr/\u003e\u003cbr/\u003e     曰：“王如善之，则何为不行？”王曰：“寡人有疾，寡人好货。”\u003cbr/\u003e\u003cbr/\u003e     对曰：“昔者公刘好货；诗云：‘乃积乃仓，乃裹糇粮，于橐于囊。思戢用光。弓矢斯张，干戈戚扬，爰方启行。’故居者有积仓，行者有裹粮也，然后可以爰方启行。王如好货，与百姓同之，于王何有？”王曰：“寡人有疾，寡人好色。”\u003cbr/\u003e\u003cbr/\u003e     对曰：“昔者大王好色，爱厥妃。诗云：‘古公亶甫，来朝走马，率西水浒，至于岐下。爰及姜女，聿来胥宇。’当是时也，内无怨女，外无旷夫。王如好色，与百姓同之，于王何有？”\u003cbr/\u003e\u003cbr/\u003e     ●六\u003cbr/\u003e\u003cbr/\u003e     孟子谓齐宣王曰：“王之臣有托其妻子于其友，而之楚游者。比其反也，则冻馁其妻子，则如之何？”王曰：“弃之。”\u003cbr/\u003e\u003cbr/\u003e     曰：“士师不能治士，则如之何？”王曰：“已之。”\u003cbr/\u003e\u003cbr/\u003e     曰：“四境之内不治，则如之何？”王顾左右而言他。\u003cbr/\u003e\u003cbr/\u003e     ●七\u003cbr/\u003e\u003cbr/\u003e     孟子见齐宣王曰：“所谓故国者，非谓有乔木之谓也，有世臣之谓也。王无亲臣矣，昔者所进，今日不知其亡也。”\u003cbr/\u003e\u003cbr/\u003e     王曰：“吾何以识其不才而舍之？”\u003cbr/\u003e\u003cbr/\u003e     曰：“国君进贤，如不得已，将使卑踰尊，疏踰戚，可不慎与？左右皆曰贤，未可也；诸大夫皆曰贤，未可也；国人皆曰贤，然后察之；见贤焉，然后用之。左右皆曰不可，勿听；诸大夫皆曰不可，勿听；国人皆曰不可，然后察之；见不可焉，然后去之。左右皆曰可杀，勿听；诸大夫皆曰可杀，勿听；国人皆曰可杀，然后察之；见可杀焉，然后杀之。故曰，国人杀之也。如此，然后可以为民父母。”\u003cbr/\u003e\u003cbr/\u003e     ●八\u003cbr/\u003e\u003cbr/\u003e     齐宣王问曰：“汤放桀，武王伐纣，有诸？”孟子对曰：“于传有之。”\u003cbr/\u003e\u003cbr/\u003e     曰：“臣弒其君，可乎？”\u003cbr/\u003e\u003cbr/\u003e     曰：“贼仁者谓之贼，贼义者谓之残，残贼之人谓之一夫。闻诛一夫纣矣，未闻弒君也。”\u003cbr/\u003e\u003cbr/\u003e     ●九\u003cbr/\u003e\u003cbr/\u003e     孟子见齐宣王曰：“为巨室，则必使工师求大木。工师得大木。则王喜，以为能胜其任也。匠人斲而小之，则王怒，以为不胜其任矣。夫人幼而学之，壮而欲行之。王曰‘姑舍女所学而从我’，则何如？今有璞玉于此，虽万镒，必使玉人雕琢之。至于治国家，则曰‘姑舍女所学而从我’，则何以异于教玉人雕琢玉哉？”\u003cbr/\u003e\u003cbr/\u003e     ●十\u003cbr/\u003e\u003cbr/\u003e     齐人伐燕，胜之。宣王问曰：“或谓寡人勿取，或谓寡人取之。以万乘之国伐万乘之国，五旬而举之，人力不至于此。不取，必有天殃。取之，何如？”\u003cbr/\u003e\u003cbr/\u003e     孟子对曰：“取之而燕民悦，则取之。古之人有行之者，武王是也。取之而燕民不悦，则勿取。古之人有行之者，文王是也。以万乘之国伐万乘之国，箪食壶浆，以迎王师。岂有他哉？避水火也。如水益深，如火益热，亦运而已矣。”\u003cbr/\u003e\u003cbr/\u003e     ●十一\u003cbr/\u003e\u003cbr/\u003e     齐人伐燕，取之。诸侯将谋救燕。宣王曰：“诸侯多谋伐寡人者，何以待之？”\u003cbr/\u003e\u003cbr/\u003e     孟子对曰：“臣闻七十里为政于天下者，汤是也。未闻以千里畏人者也。书曰：‘汤一征，自葛始。’天下信之。‘东面而征，西夷怨；南面而征，北狄怨。曰，奚为后我？’民望之，若大旱之望云霓也。归市者不止，耕者不变。诛其君而吊其民，若时雨降，民大悦。书曰：‘徯我后，后来其苏。’(未完待续。)","cnt":0,"sort":5834907,"author":"姬叉","prev":"5834906.html","next":"5834908.html","book_title":"韩娱之光影交错","updateTimeFmt":"2024-03-28 22:56:25","category":"都市小说"}